<div class="achievement">
	<nav class="bread" aria-label="breadcrumb" >
  		<ol class="breadcrumb">
    		<li class="breadcrumb-item"><a href="#" onclick="loadNews('more_inf.html')">Головна</a></li>
    		<li class="breadcrumb-item"><a href="#" onclick="loadNews('pupils.html')">Досягнення</a></li>
    		<li class="breadcrumb-item active" aria-current="page">І міський методичний фестиваль "Скарби педагогічних ідей"</li>
  		</ol>
	</nav>
	
	<div class="work text-center">І міський методичний фестиваль "Скарби педагогічних ідей"</div>

	<p><span class="f-w-600">8 березня 2019 року</span> на базі НВК: ЗОШ - гуманітарно-естетичний колегіум №29 відбувся І міський методичний фестиваль "Скарби педагогічних ідей". На секцію вчителів фізики та інформатики поділитися досвідом були запрошені лише 2 доповідачі: Народний учитель України <span class="f-w-600">Пасіхов Юрій Якович</span> та вчитель-методист, володар Подільської Вікторії-2018 <span class="f-w-600">Порхун Алла Олексіївна</span>.</p>

	<p>Алла Олексіївна представила свої напрацювання протягом останніх трьох років. Головною ідеєю її роботи - <span class="f-w-600">формування стійкої зацікавленості учнів 5-7 класів предметом "Інформатика".</span> Це досягається за допомогою постійного зв'язку з учнями та їх батьками, спонукання учнів до обміну порадами та здогадками, демонстрації практичної значущості набутих знань, використання гумору, проведення числених власноруч придуманих конкурсів: шифрувальників, портфоліо-інкогніто, уважності до технічних деталей, мемів.</p>

	<p>Однією з родзинок її методики є <span class="f-w-600">створення бази програм для формування вміння їх читати (розуміти, як працює кожна команда окремо, що відбувається, якщо команди поставити в певній послідовності)</span>. У навчанні програмуванню вона вбачає наступну важливу проблему: «Перш ніж писати свої програми, спочатку потрібно навчитися читати та аналізувати написане іншими». Для усунення цієї проблеми пропонується стимулювати учнів до написання творчих робіт – програм мовою Python, складених учнем за власним завданням та планом. Вони розміщуються за згодою учнів у вільному доступі на платформі disted.edu.vn.ua разом з коментарями вчителя, які допомагають правильно зрозуміти написане, акцентують увагу на нових командах або на оригінальності їх використання.</p>

	<p>Так реалізується <span class="f-w-600">ідея випереджувального навчання</span>, коли на уроках ця тема ще не розглядалася, але деякі учні вже знайшли нову інформацію та поділилися нею з іншими. Це дає змогу частково пояснити матеріал наперед, що полегшує глибоке вивчення у майбутньому.</p>

	<p>Захід завершився врученням подяк доповідачам.</p>

</div>